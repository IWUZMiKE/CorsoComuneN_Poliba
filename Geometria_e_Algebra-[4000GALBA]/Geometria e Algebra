GEOMETRIA E ALGEBRA (Classe N - BARI)
Anno di offerta : 2024/2025
Crediti : 6 CFU
Settore scientifico disciplinare : MAT/03


Obiettivi formativi della partizione
Conoscenza e capacità di comprensione:
• Conoscenze di base di algebra lineare.
• Conoscenza di base di geometria analitica del piano e dello spazio euclidei.

Capacità di applicare conoscenza e comprensione
• Capacità di rendere applicative alcune nozioni astratte attraverso l’interpretazione geometrica di problemi di algebra lineare e la traduzione in termini algebrici di alcuni problemi geometrici.

Eventuali ulteriori risultati di apprendimento attesi, relativamente a:
• Autonomia di giudizio: Capacità di scegliere strumenti geometrici e/o algebrici per risolvere problemi concreti.
• Abilità comunicative: Capacità di esprimere correttamente e con chiarezza problemi e risultati.
• Capacità di apprendimento: Capacità di sviluppare e approfondire argomenti non noti o noti solo parzialmente.


Prerequisiti della partizione
Calcolo algebrico. Primi rudimenti di logica. Operazioni tra insiemi. Relazioni e applicazioni. Assiomi euclidei.


Contenuto della partizione
SPAZI VETTORIALI: (1,5 CFU) Strutture algebriche: Gruppi e campi. Spazi vettoriali: definizioni, modelli e proprietà fondamentali. Sottospazi vettoriali. Sottospazio intersezione, span di un insieme finito di vettori e sottospazio somma. Dipendenza e indipendenza lineari. Basi e dimensione. Basi ordinate. Cambiamento di base.

MATRICI E SISTEMI LINEARI (1,25 CFU): Operazioni tra matrici e loro proprietà. Matrici invertibili. Determinante di una matrice quadrata e sue proprietà. Teoremi di Laplace. Teorema di Binet. Matrice inversa. Definizione e proprietà del rango di una matrice. Teorema di Kronecker o degli orlati. Sistemi lineari. Formula di Cramer. Il Teorema di Rouché-Capelli.

APPLICAZIONI LINEARI E DIAGONALIZZAZIONE (1,25 CFU): Definizione e proprietà di un’applicazione lineare. Nucleo e immagine di un'applicazione lineare. Matrici associate ad applicazioni lineari tra spazi vettoriali di dimensione finita. Autovalori e autovettori. Similitudine di matrici. Polinomio caratteristico. Matrici diagonalizzabili. Criteri di diagonalizzazione.

GEOMETRIA ANALITICA DEL PIANO E DELLO SPAZIO EUCLIDEI (2 CFU): Prodotti scalare, vettoriale e misto tra vettori liberi e relative proprietà. Riferimenti Cartesiani. Rappresentazioni parametrica e cartesiana di una retta. Posizioni reciproche di due rette; fasci di rette. Angoli e distanze in un piano Euclideo reale. Cenni sulle coniche. Rappresentazioni parametrica e cartesiana di una retta e di un piano nello spazio Euclideo reale. Posizioni reciproche tra piani. Posizioni reciproche tra rette; posizioni reciproche tra rette e piani; fasci di piani. Angoli e distanze nello spazio Euclideo.


Verifica dell'apprendimento della partizione
La verifica dell’apprendimento è stabilita tramite una prova scritta della durata di 2 ore comprendente 4 esercizi numerici e 2 domande a contenuto teorico. Dei 4 esercizi numerici uno è su argomenti di Geometria analitica e i restanti riguardano i seguenti argomenti: spazi vettoriali, sistemi lineari, applicazioni lineari, diagonalizzazione.
 Delle due domande a contenuto teorico una è su argomenti di Algebra Lineare e l’altra su argomenti di Geometria Analitica. Ogni esercizio numerico consta di almeno due punti (a), (b)... Perché la prova venga valutata ai fini del superamento dell'esame è necessario che le risposte ad almeno 3 dei punti (a) degli esercizi numerici siano corrette.
 La prova infine sarà superata svolgendo correttamente almeno due dei quattro esercizi numerici, includendo l’esercizio di Geometria Analitica e dimostrando una sufficiente padronanza almeno delle definizioni relative agli argomenti oggetto delle domande di natura teorica.
L’assegnazione del voto, espressa in trentesimi, rispecchierà la capacità dimostrata dello studente di svolgere esercizi e rispondere in modo corretto e coerente a quesiti teorici sui predetti argomenti.
 Per ogni esercizio o domanda teorica, svolto/a correttamente, verranno assegnati 5/30 di voto. La valutazione massima sarà attribuita ad una prova d’esame che dimostri una piena capacità dello studente di svolgere esercizi e rispondere a quesiti teorici.
 La commissione si riserva la possibilità di effettuare a sua totale discrezione un colloquio individuale per definire l'esito della prova qualora l’elaborato sfiori la sufficienza o si ritenga essere necessario chiarire o integrare alcune parti di esso.


Testi della partizione
Dispense del docente.
1. Cavicchioli A., Spaggiari F., Primo modulo di Geometria, Pitagora Editrice, Bologna 2. Giordano V., Geometria e Algebra Lineare, Mondadori.
3. Dedò E., Algebra lineare e geometria, Pitagora Editrice, Bologna
4. Abatangelo V., Larato B., Terrusi A., Complementi ed esercizi di algebra, Laterza, Bari
